+++
date = "2017-05-15T12:00:00+02:00"
draft = false
title = "Serata sulla sicurezza informatica"
thumbnail: "/images/uploads/Sicurezza-Startup-news_b.jpg"
url = "/ita/Blog/Serata-sulla-sicurezza-informatica"
+++

Maker Station e Imolug nell'ambito del gruppo di lavoro su Linux, organizzano il 23 Maggio 2017 ore 20.30 una serata dedicata alla Sicurezza Informatica; è un tema attuale, importante, ma molto sottovalutato.

Nella serata illustreremo come è possibile costruire un proprio Hacking Lab per imparare e testare localmente i principali software di IT Security. Sfrutteremo pertanto l'ambiente di virtualizzazione ProxMox per virtualizzare il sistema operativo vulnerabile Metaspoitable, sistema sviluppato dalla nota Radid7. Grazie a BackBox Linux analizzeremo la distribuzione vulnerabile alla ricerca di dettagli e di exploit da sfruttare.

Ogni partecipante potrà essere protagonista, basterà portarsi il proprio portatile con BackBox Linux installato o un sistema operativo similare, cercheremo di farvi toccare con mano gli argomenti che il buon Andrea Draghetti, già membro di D3Lab nonchè sviluppatore di BackBox, ci spiegherà con la solita competenza che lo contraddistingue.

Impariamo a ragionare in termini di sicurezza informatica, impariamo a comprendere come ragiona un hacker, e saremo in grado di proteggere meglio i nostri dati, i nostri sistemi, la nostra privacy.
Non dimenticate di prenotarvi cliccando sul link [https://tinyurl.com/k94ty5r](https://tinyurl.com/k94ty5r)

La serata si terrà presso i locali di Maker Station in via Vassura 16/f a Cotignola.

Partecipazione gratuita, tessera obbligatoria (è possibile farla anche la sera stessa).